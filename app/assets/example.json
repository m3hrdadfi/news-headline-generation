{
  "name": {
    "0": "طرفداران دمکراسی در نپال روز شنبه به تظاهرات ادامه دادند",
    "1": "تساوی بدون گل تیمهای ملی فوتبال ایران و سوریه در استادیوم آزادی",
    "2": "بانک های مرکزی در آمریکا و اروپا نرخ اصلی بهره را برای مقابله با رکود کاهش دادند",
    "3": "قیمت نفت حدود بشکه ای چهار دلار بالا رفت",
    "4": "دیوانعالی کشور زیمبابوه با درخواست اپوزیسیون موافقت کرد",
    "5": "درخواست کمک بیست میلیون دلاری سازمان ملل متحد",
    "6": "کره شمالی یک موشک میان برد دیگر را برفراز دریای ژاپن آزمایش کرد",
    "7": "پوتین ممکن است معاهده تسلیحاتی دراروپا را متوقف سازد",
    "8": "کاشف فضائی اسپریت اولین تصاویر خود را از سیاره مریخ به زمین فرستاده است",
    "9": "اندونزی اعلام خطر سونامی را لغو کرد",
    "10": "پیش بینی سازمان هوا شناسی آمریکا پیرامون شدت توفان دریائی ریتا"
  },
  "text": {
    "0": "در کاتماندو پایتخت نپال ، طرفداران دمکراسی با نادیده گرفتن دستور دولت روز شنبه به تظاهرات ادامه دادند و پلیس برای متفرق ساختن آنها به شلیک گاز اشک آور و باتون متوسل شد . گزارش های خبری حاکی است که دست کم ۵۰۰ معترض دیگر دستگیر شدند . روز جمعه پلیس حدود یک هزار نفر را به بازداشتگاه برد . گزارش می رسد اکثر معترضین پس از چند ساعت آزاد شدند . تظاهرات را پنج حزب سیاسی عمده نپال ترتیب داده بودند ، آنها می خواهند که پادشاه یک دولت چند حزبی را جایگزین کابینه سلطنت طلب خود سازد و برای برگزاری انتخابات اقدام کند .",
    "1": "سومین مرحله از مسابقات فوتبال مقدماتی جام جهانی ۲۰۱۰ آفریقای جنوبی ، امروز چهارشنبه آغاز شد . طی آن تیم های برتر فوتبال قاره کهن ، در مقابل حریفان خود ، به پیروزی رسیدند . در این میان ، تنها ایران و عراق تیمهایی بودند که نتوانستند برغم برتری های انفرادی وبازیکنان تکنیکی شان ، در کار گروهی نتیجه بگیرند . در حالیکه تیمهای رقیب یعنی کره جنوبی ، ژاپن و استرالیا با پیروزی های پر گل مرحله مقدماتی رقابتهای جام جهانی ۲۰۱۰ را آغاز کردند . تیم ایران در اولین گام خود در راه آفریقای جنوبی متوقف شد . امروز دیدار تیم های ایران و سوریه در چارچوب مرحله مقدماتی مسابقات جام جهانی ۲۰۱۰ آفریقای جنوبی ، با نتیجه تساوی بدون گل به اتمام رسید . بدین ترتیب تیم ملی ایران ، ضمن از دست دادن ۲ امتیاز با ارزش این دیدار ، مدت ۵۲۰ دقیقه است که به گل دست نیافته . آخرین گل ایران در ۲۷ تیرماه در بازی مقابل مالزی در جام ملت های آسیا به ثمر رسید . در سه بازی تدارکاتی که تیم ملی مقابل تیم باشگاهی هانزاروشتوک ، تیم ملی قطر و کاستاریکا برگزار کرد موفق به گلزنی نشد . گفتنی است ، مسئولان فدراسیون فوتبال شب گذشته و امروز با خاویر کلمنته مذاکره کردند ، اما مربی اسپانیایی حاضر به امضای قرارداد نشد . برخی از نزدیکان فدراسیون فوتبال از منتفی شدن حضور کلمنته در تیم ملی ایران خبر دادند .",
    "2": "بانک های مرکزی در آمریکا و اروپا ، در اقدامی هماهنگ برای مقابله با رکود اقتصادی در جهان ، یکی از نرخ اصلی بهره را پائین آورده اند . بانک مرکزی آمریکا ، امروز ، چهارشنبه ، به فاصله یک روز پس از آنکه بن برناکی رئیس این بانک از اقدامی قریب الوقوع در این زمینه خبر داده بود ، کاهشی اضطراری را در نرخ اصلی بهره اعلام کرد . بانک مرکزی آمریکا میگوید نرخ اصلی بهره را نیم درصد پائین آورده است . بانک های مرکزی اروپا ، بریتانیا و کانادا نیز نرخ های اصلی بهره را پائین آورده اند . مقامات امیدوارند نرخ های پائین تر بهره ، بانک ها را به از سرگیری دادن وام تشویق کند ، و نیز به رفع محدودیت هائی اعتباری منجر شود که بسیاری از کسبه و بازرگانان را به آستانه ورشکستگی کشانده است . امروز بورس های عمده جهان عموما صحنه تنزلی عمده در ارزش سهام بودند ، زیرا سرمایه گذاران نگرانند که اقتصاد جهان به سوی بدترین بحران پس از کسادی بزرگ دهه ۱۹٣٠ پیش میرود . شاخص سهام در معاملات امروز بورس توکیو ، در ادامه سقوطی که وال استریت دیروز شاهد آن بود ، بیش از نه درصد تنزل کرد ، که بیشترین تنزل یک روزه از ۱۹۸۷ ببعد بود . بسیاری از سهامداران در واکنش به این خبر که کارخانه اتوموبیل سازی تویوتا امسال چهل درصد از منافع خود ، یعنی قریب سیزده میلیارد دلار را از دست میدهد ، انبوهی از سهام را به فروش گذاشتند . بورس هنگ کنگ نیز تنزلی هشت درصدی داشت ، و بورس اندونزی در واکنش به تنزلی ده درصدی ، معاملات را موقتا متوقف ساخت . در همین حال بریتانیا برنامه ای هشتاد و هفت میلیارد دلاری را برای نجات هشت بانک بزرگ آن کشور ارائه داده است . بازار جهانی نفت نیز امروز افت داشت . در بورس سنگاپور قیمت نفت خام برای تحویل در ماه نوامبر به زیر سطح بشکه ای هشتاد و هفت دلار تنزل کرد ، و در بورس لندن ، نفت خام برای تحویل در ماه نوامبر ، بشکه ای هشتاد و دو دلار به فروش رسید . قیمت های نفت از ماه ژوئن تا کنون قریب چهل درصد کاهش داشته است .",
    "3": "قیمت نفت امروز (پنجشنبه) حدود بشکه ای چهار دلار بالا رفت . این افزایش پس از آن صورت گرفت که رییس سازمان کشورهای صادر کننده نفت گفت انتظار دارد در ماه های آینده بیش از بیست درصد بر قیمت ها افزوده شود . خلیل شکیب ، وزیر معدن و انرژی الجزایر ، در مصاحبه ای با یک شبکه تلویزیونی فرانسوی گفت پیش بینی می کند قیمت نفت خام ظرف چند هفته آینده به بشکه ای ۱۵۰ تا ۱۷۰ دلار بالا برسد . او ضعف دلار و بی ثباتی در خاورمیانه را از جمله عوامل بالا رفتن قیمت ها توصیف می کند ، اما تجارت احتکاری را مسئول اکثر افزایش می داند . با این حال یاد آور می شود گمان نمی کند قیمت ها به بشکه ای ۲۰۰ دلار برسد . خلیل می گوید اوپک آماده است به تقاضای اضافی برای نفت خام در آینده پاسخ دهد . در بورس نیویورک ، روز پنجشنبه قیمت نفت خام برای تحویل در ماه اوت تقریبا چهار دلار بالا رفت و به بشکه ای بیش از ۱۳۸ دلار رسید . پیشتر ، قیمت ها پس ازآن که اداره اطلاعات انرژی ایالات متحده در گزارشی گفت موجودی نفت خام در امریکا در هفته گذشته افزایش یافت ، اندکی پایین آمد . در این میان ، اداره اطلاعات انرژی امریکا پیش بینی کرد تقاضا برای سوخت های فسیلی ، از جمله نفت ، همچنان بالا خواهد بود و قیمت ها تا سال ۲۰۳۰ به بشکه ای ۱۸۶ دلار خواهد رسید . با وجود این ، در گزارش اخیر گروه تولید کنندگان پیش بینی می شود که تقاضا برای نفت ، بدلیل اتکای فزاینده به سوخت های گیاهی و افزایش تولید کشورهایی که عضو اوپک نیستند ، کاهش خواهد یافت . برخی از اقتصاد دانان می گویند این ناهماهنگی در پیش بینی مهم است ، زیرا بر میزان سرمایه گذاری اوپک در توسعه منابع نفتی جدید تاثیر خواهد داشت . گزارشی که در فایننشال تایمز منتشر شده حاکی است پیش بینی های اوپک ممکن است هم اینک تاثیر گذاشته باشد . در گزارش گفته می شود عربستان سعودی و برخی دیگر از کشورها هم اینک اجرای طرح هایی را برای افزایش ظرفیت تولید به تاخیر انداخته اند .",
    "4": "دیوانعالی کشور زیمبابوه موافقت کرده است که در خواست گروه اصلی مخالف دائر بر واداشتن کمیسیون انتخاباتی برای انتشار نتایج انتخابات ریاست جمهوری دهم فروردین را استماع کند . یکی از قضات دیوانعالی کشور گفت ، « این درخواست اضطراری است ، و رسیدگی باید هم اکنون شروع شود . » جنبش برای تغییرات دمکراتیک میگوید کاندیدای آنها در انتخابات ریاست جمهوری رابرت موگابه رئیس جمهوری کنونی کشور را شکست داده است . اما ناظران مستقل میگویند رهبر مخالفان دولت اکثریت آرای مورد نیاز را کسب نکرد و انتخابات به دور دوم کشیده میشود . برخی تحلیلگران سیاسی میگویند حزب حاکم زانو پی اف ، عمدا اعلام نتایج را با تقاضای مبنی بردوباره شماری کامل آرا به تعویق انداخته است تا به موگابه فرصت کافی برای حرکت بعدی سیاسی داده شود . پلیس پنج تن از اعضای کمیسیون انتخاباتی را به اتهام عدم شمارش آراء علیه موگابه دستگیر کرده است .",
    "5": "سازمان ملل متحد به منظور ساختن سرپناه برای کسانی که در زمین لرزه ویرانگر پاکستان بی خانمان شدند و ساختن واحد های مسکونی در زیمبابووه در خواست بیش از ۲۰ میلیون دلار کمک فوری کرده است . برنامه اسکان انسانی ، وابسته به سازمان ملل متحد در نایروبی ، معروف به هابی تنت ، از اعانه دهندگان درخواست کرده است ۲۲ میلیون دلار پرداخت کنند . رئیس برنامه در اطلاعیه ای می گوید برای تامین سرپناه های مورد نیاز فقیرانی که در زیمبابوه از خانه هایشان بیرون رانده شدند و کسانی که در پاکستان در هوای باز بسر می برند ، به کمک فوری نیاز است . بیش از ۱۸ میلیون دلار در پاکستان به مصرف خواهد رسید . در آنجا بیش از سه میلیون نفر در اثر زمین لرزه بی خانمان شدند . قرار است بقیه پول در برنامه ای که سازمان ملل متحد از آن پشتیبانی می کند ، برای ساختن ۲۵۰۰ واحد مسکونی نیمه دائمی برای حد اقل ۱۲ هزار و ۵۰۰ نفر از مردم زیمبابوه خرج شود .",
    "6": "کره شمالی برای دومین بار در دو هفته گذشته ، یک موشک میان برد دیگر را برفراز دریای ژاپن آزمایش کرد . آزمایش موشکی جدید کره شمالی که کاملا پیش بینی میشد ، ظهر امروز پس از هشداری که هفته پیش از سوی پیونگ یانگ به دریانوردان داده شد ، صورت گرفت . کره شمالی روز بیست و چهارم فوریه یعنی یکروز پیش از برگزاری آئین تحلیف نوموهیون رئیس جمهوری جدید کره جنوبی ، آزمایش موشکی مشابهی انجام داده بود . تحلیلگران میگویند هیچیک ازاین دو آزمایش ، خطرمستقیمی برای ژاپن یا هیچ کشور دیگر منطقه دربر نداشت . ایالات متحده که هم و غم خود را مصروف برنامه هسته ای کره شمالی کرده است ، آزمایشهای موشکی جدید این کشور را کم اهمیت جلوه میدهد . پیونگ یانگ ، در روزهای اخیر ، باردیگر خواستار انجام مذاکرات مستقیم با واشنگتن شده است اما مقامات دولت بوش هنوز هم میگویند که زمان ، برای انجام مذاکرات دوجانبه با کره شمالی ، مناسب نیست .",
    "7": "ولادیمیر پوتین رئیس جمهوری روسیه می گوید کشور وی ممکن است تبعیت از یک معاهده مهم تسلیحاتی را درارتباط با محدودیت استقرارنیروهای نظامی دراروپا متوقف سازد ، مگرآن که کلیه کشورهای عضو ناتو این معاهده را مورد تصویب قراردهند . آقای پوتین این نظر را درسخنرانی روز پنجشنبه خود برای هردو مجلس پارلمان روسیه ابراز داشت و گفت اگرشورای روسیه- ناتو به شکایت مسکو رسیدگی نکند ، روسیه تعهدات خود را نسبت به این معاهده پایان خواهد داد . این معاهده دوران جنگ سرد شمارنیروها و میزان سلاح هائی را که کشورهای عضو پیمان ناتو وعضو پیمان منحله ورشو می توانند درسراسر اروپا مستقرسازند ، محدود ساخته است . دراسلو ، یاپ دوهوپ شفردبیرکل ناتو نسبت به اظهارات آقای پوتین عمیقا ابرازنگرانی کرد وگفت این معاهده یکی ازپایه ها واساس امنیت اروپا است . آقای شفراین اظهارات را پس ازآن به عمل آورد که سرگئی لاوروف وزیرامورخارجه روسیه تصمیم دولت متبوع خود را درباره معاهده مورد تاکید قرارداد.کشورهای عضوناتو به موازات اعمال فشاربه روسیه درمورد احترام به تعهدات خود وخارج ساختن نیروهای خویش ازگرجستان و مولدوا ، تصویب معاهده را به تعویق انداخته اند .",
    "8": "یک کاشف فضائی ماشینی اولین تصاویر را از سیاره مریخ به زمین فرستاده است . دانشمندان آمریکایی در تلاشند نشانه هایی را از وجود آب در این سیاره سرخ بدست آورند . کاشف فضائی « اسپریت » روز یکشنبه در سیاره مریخ فرود آمد . بنا به گفته ناسا فرود بسیار کامل و رضایت بخش صورت گرفت . ناسا از اسپریت که در زمین خشک و بی آب و علف سیاره مریخ فرود آمده است ، تصاویر سیاه وسفید مستقیم دریافت کرد . سازمان فضائی می گوید : تا اواخر روز یکشنبه انتظار دارد تصاویر رنگی از محیط اطراف اسپریت در یافت کند . اسپریت مریخ را برای یافتن نشانه هایی از وجود آب که عنصر اصلی حیات است ، جستجو خواهد کرد .",
    "9": "مقامات اندونزی پس از وقوع یک زلزله شدید در استان مالوکوی شمالی در شرق آن کشور برای مدت کوتاهی اعلام خطر سونامی صادر کردند . مرکز زمین شناسی آمریکا گفت شدت زلزله ای که امروز ، پنجشنبه ، در ساحل شرقی اندونزی در عمق ۳۳ کیلومتری زیر دریای مولوکا به وقوع پیوست ، شش و هفت دهم ریشتر بوده است . اعلام خطر سونامی پس از مدت کوتاهی لغو شد و هیچ خسارتی هم اعلام نشده است .",
    "10": "سازمان ملی هواشناسی آمریکا می گوید ازشدت توفان دریائی « ریتا » کاسته شده است ، اما هنگام ورود به ساحل همچنان توفان خطرناکی به شمارخواهد رفت . کارشناسان هواشناسی هشدارمی دهند توفان دریائی « ریتا » که هم اکنون سرعت بادهای آن ۲۳۰ کیلومتر درساعت است وشدت آن ازدرجه پنج به توفان درجه چهارکاهش یافته است ، هنگام ورود به مناطق ساحلی خلیج مکزیک ممکن است باردیگرشدت یابد . پیش بینی می شود توفان ریتا که هم اکنون به سوی شهرهای ساحلی ایالت تگزاس درحرکت است ، درشامگاه روزجمعه و یا درنخستین ساعت های روزشنبه به مناطق ساحلی برسد . جاده های ایالت تگزاس هم اکنون مملواز صدها هزار رانندگانی است که درحال فرار از گلوستون galveston ، هیوستون و سایرشهرهائی هستند که پیش بینی می شود درمسیرتوفان قرارخواهند گرفت . توفان دریائی ریتا اینک به سوی غرب وشمال غربی آمریکا پیش می رود واین احتمال را به وجود آورده است که ایالت لوئیزیانا را نیزکه شهرهای آن همچنان درحال سربرآوردن از ویرانگری های توفان دریائی کاترینا هستند ، باردیگردرهم بکوبد . ریزش باران ازهم اکنون درشهرنیواورلئان آغاز شده است ومقامات مسئول هشدارمی دهند اگر ریتا باران وتوفان شدیدی را به همراه داشته باشد ، نیواورلئان را باردیگر سیلاب فرا خواهد گرفت . کتلین بلنکو kathleen blanco فرماندارایالت لوئیزیانا ازافرادی که درمناطق ساحلی زندگی می کنند ، خواسته است خانه های خود را ترک گویند ."
  }
}
